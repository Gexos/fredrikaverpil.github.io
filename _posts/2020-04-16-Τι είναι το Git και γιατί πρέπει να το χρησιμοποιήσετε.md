---
layout: post
title: # Τι είναι το Git και γιατί πρέπει να το χρησιμοποιήσετε
tags: [git]
---

![]({{ site.baseurl }}/blog/assets/images/git.png)


Το Git είναι το πιο συχνά χρησιμοποιούμενο σύστημα ελέγχου έκδοσης, το Git παρακολουθεί τις αλλαγές που κάνετε στα αρχεία, οπότε έχετε μια καταγραφή του τι έχει γίνει και μπορείτε να επιστρέψετε σε συγκεκριμένες εκδόσεις, αν χρειαστεί. Το Git διευκολύνει επίσης τη συνεργασία, επιτρέποντας την συγχώνευση αλλαγών από πολλά άτομα σε μια πηγή. Έτσι, ανεξάρτητα από το εάν γράφετε κώδικα που μόνο εσείς θα βλέπετε ή θα εργαστείτε ως ομάδα, το Git θα είναι χρήσιμο για εσάς.
<!--more-->
![]({{ site.baseurl }}/blog/assets/images/1Diagram.png)

Το Git είναι λογισμικό που λειτουργεί τοπικά. Τα αρχεία σας και το ιστορικό τους αποθηκεύονται στον υπολογιστή σας. Μπορείτε επίσης να χρησιμοποιήσετε διαδικτυακούς κεντρικούς υπολογιστές (όπως το [GitHub](https://github.com/) ή το [Bitbucket](https://bitbucket.org/)) για να αποθηκεύσετε ένα αντίγραφο των αρχείων και το ιστορικό αναθεωρήσεών τους. Έχοντας ένα κεντρικό μέρος όπου μπορείτε να ανεβάσετε τις αλλαγές σας και να πραγματοποιήσετε λήψη αλλαγών από άλλους, μπορείτε να συνεργαστείτε πιο εύκολα με άλλους προγραμματιστές. Το Git μπορεί να συγχωνεύσει αυτόματα τις αλλαγές, οπότε δύο άτομα μπορούν ακόμη και να εργαστούν σε διαφορετικά μέρη του ίδιου αρχείου και αργότερα να συγχωνεύσουν αυτές τις αλλαγές χωρίς να χάσει ο ένας τη δουλειά του άλλου.

## Αποθετήρια Git

Ένα αποθετήριο Git (repository) περιέχει όλα τα αρχεία και ολόκληρο το ιστορικό αναθεωρήσεων. Αν πάρετε έναν συνηθισμένο φάκελο αρχείων (όπως τον ριζικό φάκελο ενός ιστότοπου) και πείτε στο Git να το κάνει ένα αποθετήριο, αυτό δημιουργεί έναν υποφάκελο .git, ο οποίος περιέχει όλα τα μεταδεδομένα Git για παρακολούθηση αλλαγών.

## Stage & Commit 

Σκεφτείτε ότι το Git διατηρεί μια λίστα αλλαγών σε αρχεία, λοιπόν, πώς λέμε στο Git να καταγράψει τις αλλαγές μας; Κάθε καταγεγραμμένη αλλαγή σε αρχείο ή σετ αρχείων ονομάζεται commit. Πριν κάνουμε ένα commit, πρέπει να πούμε στο Git ποια αρχεία θέλουμε να κάνουμε commit, αυτό ονομάζεται staging και χρησιμοποιεί την εντολή ```add```.  Γιατί όμως πρέπει να το κάνουμε αυτό; Ας υποθέσουμε ότι εργάζεστε σε δύο αρχεία, αλλά μόνο ένα από αυτά είναι έτοιμο να κάνουμε commit, δεν θέλετε να αναγκαστείτε να κάνετε commit και τα δύο αρχεία, μόνο αυτό που είναι έτοιμο. Εκεί έρχεται σε βοήθεια η εντολή ```add``` του Git. Προσθέτουμε αρχεία σε μια περιοχή σταδιοποίησης και μετά κάνουμε commit.

## Απομακρυσμένα αποθετήρια (στο GitHub & Bitbucket)

Η αποθήκευση ενός αντιγράφου του Git repo σας σε έναν διαδικτυακό ιστότοπο (όπως το GitHub ή το Bitbucket) σας δίνει ένα κεντρικό σημείο όπου μπορείτε να ανεβάσετε τις αλλαγές σας και να κατεβάσετε αλλαγές από άλλους, επιτρέποντάς σας να συνεργάζεστε πιο εύκολα με άλλους προγραμματιστές. Αφού ρυθμίσετε ένα απομακρυσμένο αποθετήριο, ανεβάζετε τα αρχεία σας και το ιστορικό αναθεωρήσεων σε αυτό. Οταν κάποιος άλλος κάνει αλλαγές σε ένα απομακρυσμένο αποθετήριο, μπορείτε να κατεβάσετε τις αλλαγές στο τοπικό σας αποθετήριο. 

## Branches & Merging

Τα Git branches είναι πολύ χρήσιμα, ας υποθέσουμε ότι πρέπει να εργαστείτε σε μια νέα λειτουργία για έναν ιστότοπο. Δημιουργείτε ένα νέο branch και αρχίζετε να εργάζεστε, δεν έχετε ολοκληρώσει όμως τη νέα σας λειτουργία, και λαμβάνετε ένα αίτημα για να κάνετε μια βιαστική αλλαγή που πρέπει να μεταδοθεί ζωντανά στον ιστότοπο σήμερα, επιστρέφετε στο master branch, κάνετε την αλλαγή και το προωθήτε ζωντανά. Στη συνέχεια, μπορείτε να επιστρέψετε στο νέο branch και να ολοκληρώσετε την εργασία σας. 

Όταν συγχωνεύετε (merge) δύο branches μερικές φορές μπορεί να συμβεί μία σύγκρουση. Για παράδειγμα, εσείς και ένας άλλος προγραμματιστής εργάζεστε και οι δύο στο ίδιο μέρος ενός αρχείου. Ο άλλος προγραμματιστής προωθεί τις αλλαγές του στο απομακρυσμένο αποθετήριο, όταν τα τραβήξετε στη συνέχεια στο τοπικό σας αποθετήριο, θα έχετε μια σύγκρουση συγχώνευσης (merge conflict). Ευτυχώς, το Git έχει τρόπο να χειριστεί τις συγκρούσεις, οπότε μπορείτε να δείτε και τα δύο σύνολα αλλαγών και να αποφασίσετε ποια θέλετε να διατηρήσετε.

## Αιτήματα Pull

Τα αιτήματα Pull (pull requests) είναι ένας τρόπος για να συζητήσετε τυχόν αλλαγές πριν τις συγχωνεύσετε στη βάση κώδικα. Ας υποθέσουμε ότι διαχειρίζεστε ένα έργο, ένας προγραμματιστής κάνει αλλαγές σε έναν νέο κλάδο (branch) και θα ήθελε να συγχωνεύσει αυτόν τον κλάδο στο master, μπορεί να δημιουργήσει ένα αίτημα (pull request) για να σας ειδοποιήσει να ελέγξετε τον κώδικα τους. Μπορείτε να συζητήσετε τις αλλαγές και να αποφασίσετε εάν θέλετε να τις συγχωνεύσετε ή όχι.