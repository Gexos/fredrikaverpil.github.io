---
layout: post
title: # Τι είναι ένας διακομιστής μεσολάβησης (Proxy Server) και πώς λειτουργεί
tags: [privacy, security]
---

![]({{ site.baseurl }}/blog/assets/images/proxy.png)

Ένας διακομιστής μεσολάβησης λειτουργεί ως πύλη μεταξύ του χρήστη και του Διαδικτύου. Οι διακομιστές μεσολάβησης παρέχουν ποικίλα επίπεδα λειτουργικότητας, ασφάλειας και ιδιωτικότητας, ανάλογα με τις ανάγκες του χρήστη, η ροή διαδικτύου μεταφέρεται μέσω του διακομιστή μεσολάβησης προς τη διεύθυνση που ζητήσατε, στη συνέχεια το αίτημα έρχεται  μέσω του ίδιου διακομιστή μεσολάβησης (υπάρχουν εξαιρέσεις σε αυτόν τον κανόνα) και στη συνέχεια ο διακομιστής μεσολάβησης προωθεί τα δεδομένα που λαμβάνονται από τον ιστότοπο σε εσάς. 

Οι σύγχρονοι διακομιστές μεσολάβησης κάνουν πολλά περισσότερα από την απλή προώθηση αιτημάτων ιστού, όλα στο όνομα της ασφάλειας δεδομένων και της απόδοσης του δικτύου. Οι διακομιστές μεσολάβησης λειτουργούν ως τείχος προστασίας, παρέχουν κοινές συνδέσεις δικτύου και δεδομένα κρυφής μνήμης για την επιτάχυνση κοινών αιτημάτων. Ένας καλός διακομιστής μεσολάβησης διατηρεί τους χρήστες και το εσωτερικό δίκτυο προστατευμένους, επίσης οι διακομιστές μεσολάβησης μπορούν να παρέχουν υψηλό επίπεδο προστασίας προσωπικών δεδομένων.

### Πώς λειτουργεί ένας διακομιστής μεσολάβησης;
Κάθε υπολογιστής στο διαδίκτυο πρέπει να έχει μια μοναδική διεύθυνση πρωτοκόλλου Internet (IP). Σκεφτείτε τη διεύθυνση IP ως τη διεύθυνση του υπολογιστή σας, ακριβώς όπως το ταχυδρομείο γνωρίζει να παραδώσει ενα πακέτο στη διεύθυνση του δρόμου σας, το διαδίκτυο γνωρίζει πώς να στείλει τα σωστά δεδομένα στον σωστό υπολογιστή από τη διεύθυνση IP.

Ένας διακομιστής μεσολάβησης είναι βασικά ένας υπολογιστής στο διαδίκτυο με τη δική του διεύθυνση IP που γνωρίζει ο υπολογιστής σας. Όταν στέλνετε ένα αίτημα, το αίτημά σας πηγαίνει πρώτα στον διακομιστή μεσολάβησης. Ο διακομιστής μεσολάβησης κάνει το αίτημα σας στο διαδίκτυο για λογαριασμό σας, συλλέγει την απάντηση από τον διακομιστή ιστού και σας προωθεί τα δεδομένα της ιστοσελίδας, ώστε να μπορείτε να δείτε τη σελίδα στο πρόγραμμα περιήγησής σας. 

Όταν ο διακομιστής μεσολάβησης προωθεί ενα αίτημα, μπορεί να κάνει αλλαγές στα δεδομένα που στέλνετε και παρ' όλα αυτά μπορεί να σας παρέχει τις πληροφορίες που αναμένετε να δείτε. Ένας διακομιστής μεσολάβησης μπορεί να αλλάξει τη διεύθυνση IP σας, οπότε ο διακομιστής ιστού να μην γνωρίζει ακριβώς πού βρίσκεστε στον κόσμο. Μπορεί να κρυπτογραφήσει τα δεδομένα σας, έτσι ώστε τα δεδομένα σας να είναι δυσανάγνωστα κατά τη μεταφορά τους. Τέλος, ένας διακομιστής μεσολάβησης μπορεί να αποκλείσει την πρόσβαση σε ορισμένες ιστοσελίδες, με βάση τη διεύθυνση IP.

### Γιατί θα έπρεπε να χρησιμοποιήσετε ενα διακομιστή μεσολάβησης;
Υπάρχουν διάφοροι λόγοι για τους οποίους οργανισμοί και απλοί χρήστες χρησιμοποιούν διακομιστή μεσολάβησης. 
1. Να ελέγχει τη χρήση του Διαδικτύου απο τους  εργαζομένους και τα παιδιά: Οι οργανισμοί και οι γονείς στήνουν διακομιστές μεσολάβησης για τον έλεγχο και την παρακολούθηση του τρόπου με τον οποίο οι εργαζόμενοι ή τα παιδιά χρησιμοποιούν το Διαδίκτυο. 

2. Εξοικονόμηση εύρους ζώνης και βελτιωμένες ταχύτητες: Οι εταιρείες μπορούν επίσης να έχουν καλύτερη συνολική απόδοση δικτύου με ένα καλό διακομιστή μεσολάβησης. Οι διακομιστές μεσολάβησης μπορούν να αποθηκεύουν προσωρινά δημοφιλείς ιστότοπους - επομένως όταν ζητάτε www.skroutz.gr, ο διακομιστής μεσολάβησης θα ελέγξει αν έχει το πιο πρόσφατο αντίγραφο του ιστότοπου και στη συνέχεια θα σας στείλει το αποθηκευμένο αντίγραφο.

3. Οφέλη προστασίας προσωπικών δεδομένων: Οι χρήστες χρησιμοποιούν διακομιστές μεσολάβησης για να περιηγηθούν στο διαδίκτυο πιο ιδιωτικά. Ορισμένοι διακομιστές μεσολάβησης θα αλλάξουν τη διεύθυνση IP και άλλες πληροφορίες ταυτοποίησης που περιέχει μία αίτηση ιστού. Αυτό σημαίνει ότι ο διακομιστής προορισμού δεν γνωρίζει ποιος πραγματικά έκανε το αρχικό αίτημα, το οποίο σας βοηθά να κρατάτε πιο προσωπικές τις προσωπικές σας πληροφορίες και τις συνήθειες περιήγησης. 

4. Βελτιωμένη ασφάλεια: Μπορείτε να ρυθμίσετε τον διακομιστή μεσολάβησης να κρυπτογραφεί τα αιτήματα ιστού ώστε να κρατήσετε μακριά τα αδιάκριτα μάτια από την ανάγνωση των συναλλαγών σας. Μπορείτε επίσης να εμποδίσετε τους γνωστούς κακόβουλους ιστότοπους  από οποιαδήποτε πρόσβαση μέσω του διακομιστή μεσολάβησης.

5. Αποκτήστε πρόσβαση σε αποκλεισμένους ιστότοπους: Οι διακομιστές μεσολάβησης επιτρέπουν στους χρήστες να παρακάμπτουν περιορισμούς περιεχομένου που επιβάλλονται από εταιρείες ή κυβερνήσεις. Αρκετές κυβερνήσεις σε όλο τον κόσμο παρακολουθούν στενά και περιορίζουν την πρόσβαση στο διαδίκτυο, ενώ οι διακομιστές μεσολάβησης προσφέρουν στους πολίτες τους πρόσβαση σε ένα διαδίκτυο χωρίς λογοκρισία.

Τώρα που έχετε μια ιδέα για το γιατί διάφορες οργανώσεις και άτομα χρησιμοποιούν ένα διακομιστή μεσολάβησης, ρίξτε μια ματιά στους κινδύνους που ακολουθούν.

Πρέπει να είστε προσεκτικοί όταν επιλέγετε ένα διακομιστή μεσολάβησης, μερικοί κίνδυνοι μπορούν να αναιρέσουν οποιοδήποτε από τα οφέλη που έχουμε αναφέρει. Ξέρετε το παλιό ρητό που λέει "ότι δίνεις παίρνεις". Λοιπόν, χρησιμοποιώντας μια από τις πολλές δωρεάν υπηρεσίες διακομιστή μεσολάβησης μπορεί να εμπεριέχουν κινδύνους, ακόμα και οι υπηρεσίες που χρησιμοποιούν τα μοντέλα εσόδων βάσει διαφημίσεων. Θα δείτε πιθανώς προβλήματα επιδόσεων και πιθανά προβλήματα ασφάλειας δεδομένων.

 Αν βρείτε  ποτέ μία πλήρως "δωρεάν" υπηρεσία διακομιστή μεσολάβησης, να ειστε πολύ προσεκτικοί, ίσως να προσπαθήσουν να κλέψουν τους αριθμούς πιστωτικών καρτών σας ή άλλα δαιδομένα, βεβαιωθείτε ότι έχετε ελέγξει αν ο διακομιστής μεσολάβησης καταγράφει και αποθηκεύει αυτά τα δεδομένα. Εάν αναμένετε να χρησιμοποιήσετε ένα διακομιστή μεσολάβησης για την προστασία της ιδιωτικής ζωής σας, αλλά η υπηρεσία καταγράφει και πουλά τα δεδομένα σας ενδέχεται να μην λαμβάνετε την αναμενόμενη αξία για την υπηρεσία.
