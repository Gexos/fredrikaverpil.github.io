---
layout: post
title: # Δημιουργήστε έναν ισχυρό  κωδικό πρόσβασης και ενισχύστε την  ασφάλεια  του λογαριασμού σας
tags: [hacking, security]
---
![]({{ site.baseurl }}/blog/assets/images/password.jpg)

Σταματήστε να είστε τσαπατσούληδες με τους κωδικούς πρόσβασεις στα αγαπημένα sites σας.
Κάθε μέρα χρησιμοποιούμε κωδικούς πρόσβασης για να έχουμε πρόσβαση στο ηλεκτρονικό μας ταχυδρομείο, να δούμε τους τραπεζικούς μας λογαριασμούς, να κάνουμε πληρωμές, να συνδεθούμε σε κοινωνικά μέσα και πολλά άλλα. Οι περισσότεροι χρήστες έχουν κωδικούς πρόσβασης για τουλάχιστον δέκα ιστότοπους και, ενδεχομένως, πολλά άλλα.
<!--more-->
Στις περισσότερες περιπτώσεις, οι κωδικοί πρόσβασης είναι το μονο που βρίσκεται ανάμεσα στις προσωπικές πληροφορίες μας και τους εγκληματίες που θέλουν να έχουν πρόσβαση στα δεδομένα μας και να επωφεληθούν από αυτά για το δικό τους κέρδος. Φανταστείτε αν κάποιος είχε πρόσβαση στον τραπεζικό σας λογαριασμό, στα κοινωνικά σας μέσα ή στο ηλεκτρονικό σας ταχυδρομείο, πόσο χάος θα μπορούσε να δημιουργήσει στη ζωή σας.

## Τι κάνει έναν κωδικό πρόσβασης ισχυρό
Αντιμέτωποι με την ανάγκη δημιουργίας πολλών κωδικών πρόσβασης, παρατηρούμε ότι οι χρήστες αναπτύσσουν συχνά κακές συνήθειες.

- __Ιδιοι κωδικοί για πολλά χρόνια__
Πριν δέκα χρόνια ένας κωδικός πρόσβασης με 8 χαρακτήρες θεωρούνταν ισχυρός, σήμερα θεωρήτε αδύναμος και εύκολος να σπάσει. Πρέπει να αυξήσετε το επίπεδο ασφαλείας σας σύμφωνα με τις εξελίξεις στην τεχνολογία σπασίματος κωδικών πρόσβασης.

- __Επαναχρησιμοποίηση κωδικών πρόσβασης__
Όσο χρησιμοποιείτε τον ίδιο κωδικό πρόσβασης σε πολλές ιστοσελίδες είστε ευάλωτοι. Αν κάποιος σπάσει τον κωδικό πρόσβασής σας σε έναν ιστότοπο, πιθανότατα θα το δοκιμάσει και σε άλλες ιστοσελίδες. 

- __Επαναλαμβανόμενα μοτίβα__
Οι χάκερς έχουν ένα ευρύ φάσμα λεξικών που χρησιμοποιούν για να σπάσουν τους κωδικούς πρόσβασης, συμπεριλαμβανομένων των αγγλικών λέξεων, των ονομάτων, και πολλά άλλα. Τρέχουν αυτά τα λεξικά πρώτα πριν δοκιμάσουν μια μέθοδο που ονομάζεται [brute-force](https://el.wikipedia.org/wiki/Brute-force_attack). 
Με αυτά τα απλά λεξικά και προσθέτοντας αριθμούς ή σύμβολα στο τέλος μπορούν να σπάσουν γρήγορα τους κωδικούς πρόσβασης.

Τι κάνει λοιπόν ένα κωδικό πρόσβασης ισχυρό . Ας δούμε ένα παράδειγμα.
```
aK;6Hg@1f4{G]h:5
```
Αυτός ο κωδικός πρόσβασης είναι πολύ ασφαλής. Επειδή είναι τυχαίος, κανένα από τα λεξικά κωδικών πρόσβασης δεν θα βοηθούσε ώστε κάποιος χάκερ να τον σπάσει. Θα χρειαστεί πολύς χρόνος για να σπάσει αυτος ο κωδικός, επειδή είναι μεγάλος και επειδή είναι πολύπλοκος (περιέχει κεφαλαία, πεζά, αριθμούς και σύμβολα).  Φυσικά, υπάρχει ένα πρόβλημα: είναι δύσκολο να απομνημονεύσει κάποιος  έναν τέτοιο κωδικό πρόσβασης, πόσο μάλλον πολλούς κωδικούς πρόσβασης παρόμοιου μήκους και πολυπλοκότητας.

## Πώς να δημιουργήσετε έναν κωδικό που είναι ισχυρός και ταυτόχρονα εύκολος να τον θυμάστε
Παρακάτω θα προτείνουμε διάφορους τρόπους με τους οποίους θα μπορείτε να δημιουργήσετε ισχυρούς και αξέχαστους κωδικούς πρόσβασης που θα διατηρούν τα προσωπικά σας δεδομένα ασφαλή. Ένας μακρύτερος κωδικός πρόσβασης είναι πιο ασφαλής από ένα μικρότερο, και οσο πιο σύνθετος (να περιέχει πεζά, κεφαλαία, αριθμούς και σύμβολα) τοσο το καλύτερο επειδή το μήκος ισούται με τη δύναμη.

## Συνδυάστε πολλές λέξεις
Απομνημονεύοντας και συνδυάζοντας πολλές λέξεις με τρόπο ώστε να φαίνονται τυχαίες, μπορείτε να δημιουργήσετε έναν κωδικό που είναι τόσο αξέχαστος όσο και ισχυρός. Το κλειδί είναι να ξεκινήσετε με μια μνήμη που έχεται στο μιαλό σας  ή μια σειρά από γεγονότα που έχουν γίνει και μπορείτε εύκολα να τα θυμάστε.

Για παράδειγμα, θα μπορούσα να δημιουργήσω έναν κωδικό πρόσβασης βασισμένο σε ένα αξέχαστο ταξίδι που έκανα, για παράδειγμα το περπάτημα σε έναν παγετώνα στην Ισλανδία για το μήνα του μέλιτος μου. Οι λέξεις κλειδιά μπορεί να είναι το περπάτημα, ο παγετώνας και ο μήνας του μέλιτος.
Εναλλακτικά, θα μπορούσατε να χρησιμοποιήσεται μια εντελώς πλασματική εικόνα που βρίσκετε αξέχαστη, όπως μικρά σκυλάκια να τρέχουν σε μια παραλία.

Ας πάρουμε το πρώτο παράδειγμα λέξεων, περπάτημα, παγετώνας και  μήνας του μέλιτος, μεταφράζοντας τις λέξεις στα αγγλικά έχουμε τη μετάφραση ως εξής, walking, glacier, honeymoon, τωρα παίρνοντας το πρώτο γράμμα απο κάθε λέξη (w, g, h), και μετά το δεύτερο γράμμα (a, l, o) κ.ο.κ. έτσι έχουμε μία φαινομενικά τυχαία σειρά γραμμάτων, και ο κωδικός μας παίρνει την εξής μορφή:
```
wghalolankceiiynemgroon
```
Παρά την έλλειψη πολυπλοκότητας, το μήκος αυτού του κωδικού πρόσβασης σημαίνει οτι ένας χάκερ χρειάζεται 4 εκατομμύρια χρόνια για να το σπάσει.

## Μετατρέψτε μια αξιομνημόνευτη πρόταση σε έναν κωδικό πρόσβασης
Ένας άλλος πολύ καλός τρόπος για να δημιουργήσετε έναν κωδικό πρόσβασης είναι να δημιουργήσετε μια αξιομνημόνευτη πρόταση και στη συνέχεια να χρησιμοποιήσετε το πρώτο γράμμα κάθε λέξης. Για παράδειγμα:
Όταν ήμουν 3 χρονών μέναμε στη Καβάλα στη οδό θεσσαλονίκης 40.
Λαμβάνοντας το πρώτο γράμμα και περιλαμβάνοντας σημεία στίξης, έχουμε τον ακόλουθο κωδικό:
```
WIw3wliΚ.SoT40.
```
Αυτός ο μακρύς, και σχετικά πολύπλοκος κωδικός πρόσβασης είναι εύκολος να τον θυμάστε και ακόμα πιο δύσκολο να σπάσει.

Πρέπει επίσης να θυμάστε ότι εάν θέλετε να είστε απολύτως ασφαλείς, δεν πρέπει να επαναχρησιμοποιείτε τους κωδικούς πρόσβασής σας.







